LXXXIV

gelio, neque cum superioribus cohaerent. Nam Herodem fugit duntaxat post
loannis necem, quae longe post baptismum accidit. Vide quae ad num. xxvm.
observamus.

N. xrx. Ὃ δὲ Ἰωάννης καὶ τὴν πρόθεσιν] For. κατὰ τὴν πρόθεσιν.

N. xxn. Κατηγοροῦσι δὲ πάλιν.] Nullum est in his libris argumentum, in
quo tractando plus operae ac studii navarit Epiphanius, quam in ea quaestione,
qua dominici natalis et passionis annus inquiritur. Sed nec obscurior usquam
locus est, autin quo minus interpreti tergiversari ac dissimulare liceat. Tantum
abest, ut in eo declarando ne sit longior vereri debeat, aut instituta se notarum
et animadversionum brevitate defendere. Atque ea sane quaestio cum nou minus
hac tempestate, quam priscis illis temporibus , eruditos exerceat, eo denique ad·
ducta res est ut qui inscitiam* suam ingenue fassus fuerit, pudentiorem exitum
quaerat, quam si certi aliquid et explorati tenere se posse confidat. Ut enim a
vetustioribus initium repetam, quis antequam Dionysii vulgaris illa ratio percre— -
buisset, in certam ac constitutam sententiam includi se passus est? Longum est
et otiosum veterum Patrum opiniones omnes persequi3 idque ab aliis diligenter
est factum, praesertim a Dekerio nostro τῷ μακαρίτῃ et Ioanne Keplero mathe-
matico in erudita illa dissertatione de Anno Natali et in Eclogis Ghronologicis,
ut et de Illustrissimi Baronii Annalibus ac caeteris chronographis taceam. Quo-
rum omnium post tam exquisitam et exactam operam supervacaneum videri
poterat, a uobis ea disputari vehementius, quae auxie abillis sunt accurateque
discussa, nisi nos ad id etiam invitos Epiphanius ipse ac suscepti muneris fides
impelleret. Erit autem huic conatui laborique nostro facilis lector, si hoc a me
spectatum agnoverit, ut infinitam prope controversiam omniumque iudicio dif-
ficillimam neque brevius quam res tanta disputari possit, neque longius quam
necesse sit, summa vero cum facilitate, complecterer, et ea, quae ab ingeniosis
doctisque viris de ea re solerter excogitata sunt, accessione aliqua nostra cumu-
lata proferrem. Quare duplex erit hoc loco disputanda quaestio: altera de auno
ipso quo natus est Christus , altera de eo quo passus est.

DE ANNO NATALI CHRISTI DIATRIBA.

Qui natalem Christi salvatoris anuum via ac ratione indagare conati sunt,
triplicis maxime temporis rationem habueruut, Romanorum coss.‚ Augusti Im-
perat. et Herodis annorum. Totidem uotis ac velut insignibus positum a se
anuum illustravit Epiphanius, et in ordinanda potissimum serie coss. haud vul-
garem diligentiam adhibuit. Cuius nos vestigia prementes, id quod architecti
facere solent, ut antequam aedificent soli ipsius vel fundamenti soliditatem ex-
plorent, ita nos consulatuum ipsorum ordinem seriemque perscrutabimur. Quae
quidem historiae pars cum maxima iu obscuritate et dissidentium inter se scri·
ptorum varietate posita sit, nos consulatuum aliquot indiculum subiiciendum pu-
tavimus, paucis ad illos adiunctis, qui in Epiphanii laterculo descripti sunt3 pro-
pterea quod non omues iisdem quibus ille coss. ustum esse Christum existimant.
Et ut in coss. digerendis varietas quae sit lector intelligat, triplici filo laterculum
texuimus. Prima series coss. habet ex Capitolinis Fastis excerptos, cuiusmodi a
sigonio et onufrio in Fastis exhibentur, altera ex Epiphauii, tertia ex Fastorum
Siculorum, sive Alexandrini Chronici, autoritate.

