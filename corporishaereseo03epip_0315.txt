CLXXXVII

natum dicerent, hoc est Maii xx.‚ Basilidianorum ‚ qui xv. Tybi, sive Ian. x., alio-
rum denique qui, ut Epiphanius, xr. Tybi. Ipse vero Clemens a natali domini
ad obitum Commodi annos numerat oxmv, mensem 1, dies xm. Quod si verum
esset, natalis Christi conveniret Athyr xxxx„ qui est Nov. xvm. Commodus enim
obiit anno aerae Dionysianae cxcrr. prid. Kal. Ian. Natus igitur erit Christus
Iuliano xuu. Nov. xvm. Sed vetus et ab omui ecclesia recepta traditio est,
Christum Dec. xxv. natum esse, quam nemo prudens temere sollicitaverit. Quare
ridicula et explodenda est Scaligeri divinatio, qui in append. operis de Emend.
Temp. et Isag. Can. ιιι. ex ephemeriarum et sacerdotalium functionum orbe na·
talem Christi conficiendum asserit in Sept. exeuntem. Quod merum somnium
est neque ulla demonstratione aut certo aliquo firmamento nititur. Primum quia
nondum satis exploratum est quae fuerit apud Iudaeos anni ae mensium dispo-
sitio. Deinde nec illud certum est, utrum Iudas Maocabaeus eum sacrificia et
sacerdotum functiones instauraret, ἄνωθεν καὶ ἀπαρχῆς ephemeriarum orbem re-
petierit, an post interruptum ἐνδελεχισμὸν ἐφημερίσιν illam substituerit, quae priori,
sub qua templum ab Antiocho violatum est, successura fuerat. Ad haec Maccab. 1.
cap. rv. com. 42. sacerdotum delectum habuisse dicitur, eorum scilicet qui integri
immaculatique forent, quales nondum fortassis erant primae vicis sacerdotes.
Postremo baptizatum esse Christum Iuliano xxxv„ vel aetatis absoluto xxx„ sum-
ptum a Scaligero, non demonstratum est, ut suo loco probavimus. Quod si quod
in illo vicium, et ephemeriarum circuitu momenti ad eruendum Christi annum
esse videtur, potest quilibet nonnullis eodem, quo Scaliger, iure usurpatis ac
positis, quocunque libuerit orbem illum ac circuitum deducere. Nam et Keplerua
ex eadem illa serie natalem domini xxv. die Decembris retinuit.

Sed ut ad illam revertar, quam Epiphanius adduxit, nonnullorum rationem,
qui ex x. mense dies aliquot libasse Christum in utero matris existimarunt, quod
Sap. vn, 2. scriptum sit, decem mensibus concretus in sanquine, eodem argu-
mento catholicus Armeniae usus est in epistola quam citat Scalig. in Isag. Can.
pag. 301.

Kal περὶ αὐτὴν τὴν ἑνδεκάτην] Quoniam natum esse Christum v1.1an. arbi-
tratus est, baptizatum vero vm. Nov., facile fuit Epiphanio primum illud mutatae
aquae miraculum eodem, quo natus erat, die factum asserere. Verum cum ve-
teri ecclesiae consensione, non Ian. v1.‚ sed Decembr. xxv. Christi natalis attri-
butus sit, baptismus vero lan. v1., fieri non potest, ut aut eodem quo natus est,
aut etiam quo baptizatus est, die aquam in vinum verterit. Alioqui perabsurdum
est anno demum post baptismum elapso, cum iam ‚ ut ante docuimus, praedica-
tionem orsus esset, primum ab eo miraculum editum velle. Hoc enim evange-
licae historiae manifeste repugnat3 multo vero magis, si tria duntaxat paschata
cum veteribus assignemus, Quamobrem alio die quam vr. Ian. miraculum istud
accidit, tametsi eodem quo baptismus die ab ecclesia celebretur. De quo vide
Perrerium lib. ιι. Comm. iu Dan. et Baton. in Ann.

N. xxx. Διὸ καὶ ἐν πολλοῖς τόποις] Quod horum fontium historiam et Epi-
phanil fidem in dubium revocavit Calvinista quidam nuperus in Casauboni De-
fensione, facit impudentissime. Sed hunc Epiphanii locum pluribus illustravit
Heribertus Rosweydus noster iu Talione contra casaubonum, a quo iniuria no-
tatus erat illustrissimus Annalium conditor.

Κανᾶ· γὰρ ἑρμηνεύεται] Vocabuli huius originem a verbo ’,περ deducit, quod
possidere significat.

N. xxxi. Φάσκει πάλιν ὁ Λουκᾶς.] Quomodo cum caeteris evangelistis Ioannes

p. 212.

